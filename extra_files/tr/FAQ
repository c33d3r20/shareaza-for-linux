<html>
<head>
<meta content="text/html; charset=windows-1252" http-equiv="content-type">
<title>gtk-gnutella Sıkça Sorulan Sorular</title>
</head>
<body>
    <h1>SSS</h1>
    <!--
  **  ** TOC  **  -->
    <h2>Genel</h2>
    <ul>
<li><a href="#general0">Nedir bu Gnutella kuzum?</a></li>
      <li><a href="#general-G2">Peki G2 şebekesi nedir o zaman?</a></li>
      <li><a href="#general-gtkg">GTKG nedir?</a></li>
      <li><a href="#general1">Bu çok fazla bant genişliği kullanıyor!</a></li>
      <li><a href="#general-ultrapeer">Ultraeşler ve yaprak düğümleri 
nedir?</a></li>
      <li><a href="#general-firewall">Neden gtk-gnutella olmadığı hâlde 
bir güvenlik duvarı arkasında bulunduğunu belirtiyor?</a></li>
    </ul>
<h2>Kaynak koddan derleme</h2>
    <ul>
<li><a href="#build1">Configure'ün bana bütün bu soruları sormasını 
nasıl engellerim?</a></li>
    </ul>
<h2>Gnutella bağlantıları</h2>
    <ul>
<li><a href="#gnet0">İyi bir bağlantı sayısı nedir?</a></li>
      <li><a href="#gnet1">Güvenlik duvarımda bir port yönlendirmem 
gerekir mi?</a></li>
      <li><a href="#gnet-forward-howto">Port yönlendirmesini nasıl 
yapılandırırım?</a></li>
      <li><a href="#gnet-udp">gtk-gnutella UDP kullanır mı?</a></li>
      <li><a href="#gnet2">"[FC]" unsurunun anlamı nedir?</a></li>
      <li><a href="#gnet3">Bir gönderme yaparken neden gnet bağlantılarını 
kaybediyorum?</a></li>
      <li><a href="#gnet4">Bayraklar sütunundaki bu şeylerin anlamı 
nedir?</a></li>
      <li><a href="#gnet-user-agent">Uygulama isimlerinin önündeki "!" 
işaretinin anlamı nedir?</a></li>
      <li><a href="#gnet5">"Zararlı sürüm yasaklandı, güncelleme gerekiyor" 
mesajının anlamı nedir?</a></li>
      <li><a href="#gnet6">"Eski sürüm, lütfen güncelleyin" mesajının anlamı 
nedir?</a></li>
      <li><a href="#gnet7">HTTP vekil sunucum neden gerektiği 
gibi çalışmıyor?</a></li>
      <li><a href="#gnet8">Zaman aşımı süresini nasıl arttırabilirim?</a></li>
      <li><a href="#gnet-auto">Otomatik kip ultra ve yaprak kipleri arasında 
seçimi neye dayanarak yapar?</a></li>
    </ul>
<h2>Aramalar</h2>
    <ul>
<li><a href="#search0">Nasıl daha fazla sonuç alabilirim?</a></li>
      <li><a href="#search3">SHA1 değeri olmayan sonuçları nasıl 
görmezden gelebilirim?</a></li>
      <li><a href="#search-entry">Arama kutusu nereye gitti?</a></li>
      <li><a href="#search-passive">"Pasif" aramalar nedir?</a></li>
      <li><a href="#search-local">Paylaştığım bir dosyanın magnet bağlantısını
nasıl panoya kopyalayabilirim?</a></li>
    </ul>
<h2>İndirmeler</h2>
    <ul>
<li><a href="#down0">"İstek görmezden geliniyor [SHA1|isim &amp; boyut]" 
durumu ne anlama gelir?</a></li>
      <li><a href="#down1">"Sunucuda URN yok" durumunun anlamı nedir?</a></li>
      <li><a href="#down2">Neden bir dosya X kez indiriliyor?</a></li>
      <li><a href="#down3">"Swarming" nedir?</a></li>
      <li><a href="#down4">Bir "parça" nedir?</a></li>
      <li><a href="#down5">"İndirme topluluğu" nedir?</a></li>
      <li><a href="#down_push">"İtme isteği" nedir?</a></li>
      <li><a href="#down7">Neden gtk-gnutella dosya isimlerinin sonuna 
.OK ilâve ediyor?</a></li>
      <li><a href="#down8">Bu dosyayı bir türlü indiremiyorum!</a></li>
      <li><a href="#down9">İndirmeler sekmesinde metnin renginin siyah 
yerine gri olması ne anlama gelir?</a></li>
    </ul>
<h2>Göndermeler</h2>
    <ul>
<li><a href="#up0">"Normalize" ne anlama gelir?</a></li>
    </ul>
<h2>GTK+ 2.x</h2>
    <ul>
<li><a href="#gtk2_slow">Gtk2 çooook yavaş.</a></li>
      <li><a href="#gtk2_ctype">ASCII olmayan karakterler _ (alt çizgi) 
olarak gösteriliyor.</a></li>
    </ul>
<!--
  **  ** Questions and answers below  **  --><hr>
<h2>Genel</h2>
    <h3><a name="general0">Nedir bu Gnutella kuzum?</a></h3>
    <p>Gnutella merkezi olmayan, eşten eşe veri alışveriş şebekesidir. Güncel olarak Gnutella ağında her türlü dosyayı indirebilir ya da yayınlayabilirsiniz. Daha fazla bilgi için <a href="http://www.wikipedia.org/wiki/Gnutella">Vikipedinin İngilizce Gnutella maddesine</a> bakabilirsiniz.</p>
    <h3><a name="general-G2">Peki G2 şebekesi nedir o zaman?</a></h3>
    <p><a href="http://www.wikipedia.org/wiki/Gnutella2">G2</a>, Gnutella'dan esinlenerek Michael Stokes tarafından geliştirilmiş ve 2002 yılında Windows işletim sistemine mahsus <a href="http://shareaza.sourceforge.net/">Shareaza</a> istemcisinde yayınlanmış merkezsiz, eşten eşe dosya paylaşım protokolüdür. 1.1 sürümünden beri, gtkg bu ağa bir yaprak olarak bağlanabilir ve böylece Gnutella'ya ilâve olarak G2 ağında da dosya arayıp paylaşabilir. Gnutella'daki <a href="#general-ultrapeer">ultraeşlerin</a> G2'deki karşılıkları <em>hub</em> olarak anılırlar. </p>
    <h3><a name="general-gtkg">"GTKG" nedir?</a></h3>
    <p>Biz sıkça gtk-gnutella'yı GTKG ya da gtkg olarak anarız (çünkü 
böylesi daha kısadır). GTK, gtk-gnutella'nın kullandığı grafik araç 
takımı olan GTK+'dan gelir. </p>
    <h3><a name="general1">Bu çok fazla bant genişliği kullanıyor!</a></h3>
    <p>Güncel olarak yavaş bir hat kullanıyorsanız (modem ile) aşağıdaki 
tavsiyeleri deneyebilirsiniz: </p>
    <ul>
<li>gtk-gnutella'yı yaprak kipinde çalıştırın. Eş kipi kurulumu Tercihler 
penceresinin Gnutella sekmesinde değiştirilebilir. Durum çubuğunda 
bir ikon hangi kipte çalışıldığını gösterecektir. </li>
      <li>gnet (Gnutella ağı) bağlantı sayısını sınırlandırın. </li>
      <li>İçeri gelen bağlantıları kabul edebiliyorsanız, <em>Bağlantı hızını 
kontrol</em> seçeneklerinde <em>Sıkıştırılmış bağlantıları tercih 
et</em> şıkkını etkinleştirin. </li>
      <li>Yavaş bir bağlantı kullansanız bile dosya paylaşmak mühimdir. 
<a href="#down3">Birden çok kaynaktan indirme (swarming)</a> 
sayesinde diğer kişiler sizden küçük dosya parçaları alabilecektir, 
dolayısıyla yavaş bir bağlantı bile Gnutella'da bir çok kaynak göz önüne
 alınınca çok önemli bir katkı sağlar. Çevirmeli 56K modem kullanıyorsanız, 
<em>HTTP trafiği için bant genişliği sınırları</em> - <em>Toplam 
gönderme hızını</em> 1K/s değerine ayarlayın, böylece bant genişliğinizin
 çoğu indirmelere atanacaktır.</li>
      <li>İndirmeleriniz başladığında grafik arayüzün alt sol köşesindeki düğmeyi 
basıp etkisiz hâle getirin. Bu Gnutella ağıyla bağlantıyı keser. Bunu 
YAPMAMANIZI hararetle tavsiye ederiz çünkü şebekeden alternatif 
kaynak bulamazsınız ve diğer kişiler dosyalarınızı arayamazlar. </li>
    </ul>
<h3><a name="general-ultrapeer">Ultraeşler ve yaprak düğümleri nedir?</a></h3>
    <p>0.92 sürümünden beri, gtk-gnutella <em>ultraeş</em> (ultrapeer) ve 
<em>yaprak düğümleri</em> (leaf node) desteğini eklemiştir. Bu gnet 
ağındaki istemcileri sadece ultraeşlere bağlanan yaprak düğümleri ve 
birçok yaprak düğümü ile daha az sayıda başka ultraeşlere bağlanan 
ultraeşler olarak iki kümeye ayırır (<a href="#gnet0">İyi bir bağlantı sayısı
 nedir?</a> paragrafına bakınız).</p>
    <p>Ultraeşler bir güvenlik duvarı ile sınırlanmış olmamalıdırlar ve yüksek 
çalışma süreleri olması beklenir (iki saatten fazla), buna ek olarak gnet 
şebekesine verebilecekleri kâfi miktarda bant genişliğine sahip olmalıdırlar. 
Ultraeşler yaprak düğümlerinin sorgularını yönlendirirler, yaprak 
düğümleri ise ultraeşlerine paylaştıkları dosyalara denk gelen anahtar 
kelimelerin hash değerlerini içeren QRP tabloları (Query Routing Table, 
Sorgu Yönlendirme Tablosu) yüklerler. Bir ultraeş sorgu yönlendirme 
tablosuna denk gelen bir istek aldığında, sorguyu uygun yaprak düğüme 
iletir. Bunun sonucu her yaprak düğümü için çok düşük gnet trafiğidir ki 
bu bant genişliğinin (doğrudan P2P olarak) paylaşım ve indirmeler için 
kullanılmasına imkân sağlar. Ultraeşler güvenlik duvarı arkasındaki yaprak 
düğümleri için <a href="#down_push">itme vekilliği</a> de yaparlar. </p>
    <h3><a name="general-firewall">Neden gtk-gnutella olmadığı hâlde bir güvenlik duvarı arkasında bulunduğunu belirtiyor?</a></h3>
    <p>Dışarıdan size erişilip erişilemeyeceğini belirlemek için gtk-gnutella 
içeriye gelen bir bağlantı almaya ihtiyaç duyar. Bu gerçekleşene dek, 
dinlenen TCP portunu engelleyen bir güvenlik duvarı bulunduğu 
varsayılır. Tespiti hızlandırmak istiyorsanız, bir ağ tarayıcısı, telnet veya 
benzer bir araç ile dinlenen porta dışarıdan bağlanın. Eğer bağlantı 
reddedilirse ya da görmezden gelinirse, muhtemelen portu engelleyen 
bir güvenlik duvarı, yanlış yapılandırılmış bir NAT (router yani yönlendirici) 
ya da benzeri bir unsur nedeniyle dışarıdan size erişilemiyor demektir. 
Başka bir dinleme portu denemek isteyebilirsiniz çünkü bazı İnternet 
Erişim Sağlayıcıları varsayılan Gnutella portunu (6346) engellerler. 
Ayrıca <a href="#gnet1"><q>Güvenlik duvarımda bir port yönlendirmem 
gerekir mi?</q></a> paragrafına bakınız.</p>
    <h2>Kaynak koddan derleme</h2>
    <h3><a name="build1">Configure'ün bana bütün bu soruları sormasını 
nasıl engellerim?</a></h3>
    <p>Varsayılan değerleri kullanması için <code>Configure</code> betiğini aşağıda gösterildiği gibi kullanabilirsiniz. Bu durumda eskiden autoconf'tan <code>configure</code> betiğinin çağrıldığı zamanki gibi davranır. </p>
    <p><code>$ ./Configure -ders</code></p>
    <p>Derleme seçeneklerini komut satırında da ayarlayabilirsiniz. Aşağıdaki misal gtk-gnutella'yı şu şekilde derleyecektir:</p>
    <ul>
<li>özel ayarları kabul et (<code>-O</code>). Bu bulunmazsa 
aşağıdaki parametrelerin hiçbir etkisi olmaz. </li>
      <li>Gtk1 araç takımını kullan, uzaktaki kabuğu etkinleştir (<code>-D 
gtkversion=1 -D remotectrl=y</code>) </li>
      <li> MMX desteği olan bir pentium yongası için derle (<code>-Dccflags="-march=pentium 
-mmmx"</code>). </li>
      <li>hata ayıklama verilerini derle ve aynı zamanda tüm derleyici 
optimizasyonlarını devre dışı bırak (<code>-Doptimize="-g -O0"</code>). </li>
    </ul>
<p><code>$ ./Configure -ders -O -D gtkversion=1 -D remotectrl=y -Dccflags="-march=pentium -mmmx" -Doptimize="-g -O0"</code></p>
    <h2>Gnutella bağlantıları</h2>
    <h3><a name="gnet0">İyi bir bağlantı sayısı nedir?</a></h3>
    <p><a href="#general-ultrapeer">Yaprak</a> kipinde 3 ultraeş,<a href="#general-ultrapeer"> ultraeş</a> kipinde 32/40 (asgari/azami) ultraeş ve yaklaşık 
100 yaprak düğümü. Gerçek sayılar kullanılabilecek bant genişliğine bağlı 
olmalıdır. Eğer "Sıkıştırılmış bağlantıları tercih et" seçeneğini etkinleştirdiyseniz 
kullanılan bant genişliği çok daha düşük olacaktır. Hiçbir zaman bant genişliğinizin 
tümünü gnet bağlantıları için kullanmamanız gerekir. Özellikle asimetrik bir 
kablo/DSL bağlantısında çok fazla dışarıya giden trafik oluşturarak içeri gelen 
trafiğin kolayca taşmasına yol açabilirsiniz (TCP/IP problemi). Dışarıya giden 
bant genişliğinizin en çok yarısını gnet bağlantılarına ayırın. </p>
    <p>"High outdegree" (yüksek sayıda bağlantı) işlevi desteğinin 0.95 sürümünde 
eklenmesinden beri diğer ultraeşlere 32/40 bağlantı kurmanız gerekir. 
Yaprak düğümler ile bağlantı sayısı mikroişlemcinizin hızına ve bant 
genişliğinizin boyutuna göre değişir. Mutlak asgari değer olarak bir ultraeş 
en az 20 yaprak düğüme bağlanmalıdır, ancak 100 ya da daha fazla yaprak 
düğüme bağlanmak çok daha iyidir. Grafik arayüzün sol alt köşesindeki 
bant genişliği sayaçlarını izleyin ve mikroişlemci kullanımı hakkında bir fikir 
edinmek için top komutunu kullanın. Gnutella'ya adamak istediğiniz azami 
sistem kaynaklarına erişene dek yaprak düğümler ile bağlantı sayısını arttırın. </p>
    <p>Bant genişliğini kontrol ayarları gtk-gnutella'nın bant genişliği 
kullanımını daha da ince bir şekilde ayarlamanıza yardımcı olur. </p>
    <h3><a name="gnet1">Güvenlik duvarımda bir port yönlendirmem gerekir mi?</a></h3>
    <p>gtk-gnutella'nın çalışması için herhangi bir port yönlendirmenize gerek 
yoktur fakat yönlendirme yaparsanız çok daha etkin bir şekilde çalışır. 
Eğer gtk-gnutella bir güvenlik duvarı tarafından engellendiğinizi 
düşünüyorsa <a href="#down_push">"itme"</a> sonuçlarını göstermez 
çünkü bunları nasıl olsa indiremezsiniz.<br>Diğer kişiler size doğrudan bağlanamadıkları durumlarda bile sizin 
düğümünüzden <a href="#down_push">itme isteği</a> kullanarak 
indirme yapabilirler.<br>gtk-gnutella'nın dinlediği portu ayarlayabilirsiniz. <em>Dinlenecek port</em> 
ayarı <em>Dosya-&gt;Tercihler-&gt;Şebeke</em> konumundadır.</p>
    <h3><a name="gnet-forward-howto">Port yönlendirmesini nasıl yapılandırırım?</a></h3>
    <p>En popüler yönlendiriciler için talimatları İngilizce olarak <a href="http://www.portforward.com/routers.htm">http://www.portforward.com/routers.htm</a> adresinde bulabilirsiniz. Port yönlendirmenizi denemek için <a href="http://www.canyouseeme.org/">http://www.canyouseeme.org/</a> adresini kullanabilirsiniz.</p>
    <h3><a name="gnet-udp">gtk-gnutella UDP kullanır mı?</a></h3>
    <p>Evet, 0.95 sürümünden beri gtk-gnutella 
<a href="http://tr.wikipedia.org/wiki/TCP">TCP</a>'ye ilâve olarak 
<a href="http://tr.wikipedia.org/wiki/UDP">UDP</a>'de kullanır.</p>
    <h3><a name="gnet2">"[FC]" unsurunun anlamı nedir?</a></h3>
    <p><em>FC</em>, "flow control" yani "akış kontrolü" anlamına gelir.<br>Genelde, bağlandığınız istemcilerin akış kontrolü yapmamalarından emin
 olmanız önerilir. <a href="#gnet4">Bayraklar</a> sütununda <em>[FC]</em> 
bulunup bulunmadığına bakın. Genel bir kural olarak, birden fazla düğüm 
akış kontrolü yapıyorsa gnete adanmış yeteri kadar dışarı giden bant 
genişliği yok demektir ve bu şebekeye zarar verdiğiniz anlamına gelir: ya 
bağlantı sayısını azaltın, ya <em>Sıkıştırılmış bağlantıları tercih et</em> 
şıkkını seçin, ya da dışarıya giden bant genişliğini arttırın. </p>
    <h3><a name="gnet3">Bir gönderme yaparken neden gnet bağlantılarını 
kaybediyorum?</a></h3>
    <p>Bant genişliğini sınırlamayı deneyin. Bunun bir etkisi olmazsa, 
sorun İnternet Erişim Sağlayıcınızın Gnutella trafiğini bastırmasından 
kaynaklanıyor olabilir. gtk-gnutella'nın şebeke ayarlarında gnutella 
portunu değiştirmeyi deneyin.</p>
    <h3><a name="gnet4">Bayraklar sütunundaki bu şeylerin anlamı nedir?</a></h3>
    <p>Bağlantı türlerini ve bazı bağlantı ayarlarını burada görebilirsiniz. 
İtme vekillerinin 0.92.1c ve sonraki sürümlerde desteklendiğini 
dikkatinize sunarız. </p>
    <pre>012345678AB (offset)
NIrwqxZPFhE
||||||||||+ TLS ile şifrelenmiş bir bağlantıyı gösterir (<strong>E</strong>ncrypted)
|||||||||+- hop akışı tetiklenmiş (<strong>h</strong>), ya da toplam sorgu akış kontrolü (<strong>f</strong>)
||||||||+-- akış kontrolu (flow control (<strong>F</strong>)), ya da kuyrukta beklemede olan veriler (<strong>d</strong>)
|||||||+--- düğüm için bir itme vekiliyiz (<strong>P</strong>) ya da düğüm bizim itme vekilimiz (<strong>p</strong>)
||||||+---- <strong>R</strong>x, <strong>T</strong>x ya da ikisinin de (<strong>Z</strong>) sıkıştırıldığını gösterir
|||||+----- son-atlama (last-hop) QRT tablosunu ultraeşe yolladık (<strong>X</strong>), veya yolluyoruz (<strong>x</strong>)
||||+------ <strong>Q</strong>RT aldık/gönderdik, ya da bir QRT alıyoruz/gönderiyoruz (<strong>q</strong>)
|||+------- düğümün yazılabilir (<strong>w</strong>ritable) olduğunu gösterir
||+-------- düğümün okunabilir (<strong>r</strong>eadable) olduğunu gösterir
|+--------- bağlantı türü: (<strong>I</strong>, yani içeri, <strong>O</strong>utgoing yani dışarı, ya da <strong>P</strong>ong yollayan)
+---------- eş kipi: G2 <strong>H</strong>ub, <strong>U</strong>ltra, <strong>L</strong>eaf yani yaprak, veya eski (yani <strong>N</strong>ormal)</pre>
    <h3><a name="gnet-user-agent">Uygulama isimlerinin önündeki "!" 
işaretinin anlamı nedir?</a></h3>
    <p>Uygulama adının sahte <em>olabileceğine</em> işaret eder ancak 
iki tarafın birinde gecikmiş bir saatten kaynaklanan yanlış pozitif 
olması da mümkündür. </p>
    <h3><a name="gnet5">"Zararlı sürüm yasaklandı, güncelleme gerekiyor" mesajının anlamı nedir?</a></h3>
    <p>Bazen istemcilerin bir hata içerdikleri ya da gnet'e zaralı bir davranış 
sergiledikleri keşfedilir. Mesela gtk-gnutella-0.92b çok fazla sorgu 
oluşturup GWebCache sisteminde aşırı yüke yol açan bir hata 
içeriyordu. Bu tür yasaklamalar istisnaidir, normalde belli sürümlere 
sınırlanırlar ve istemcinin hazırlayıcısı yasaklama hakkında bilgilendirilir. </p>
    <h3><a name="gnet6">"Eski sürüm, lütfen güncelleyin" mesajının anlamı 
nedir?</a></h3>
    <p>Bir seneden eski gtk-gnutella sürümlerin güncellenmesi önemlidir 
çünkü gnet şebekesinin kararlılığı ve ölçeklenmesi için önemli 
işlevlerden yoksun hâle gelmişlerdir. </p>
    <h3><a name="gnet7">HTTP vekil sunucun neden gerektiği gibi çalışmıyor?</a></h3>
    <p>HTTP vekilinizin <code>CONNECT</code> metotunu desteklemesi gerekir 
çünkü normal <code>GET</code> Gnutella bağlantılarıyla çalışmaz. Bu, 
HTTP protokolünün en çok SQUID vekilleri tarafından desteklenen bir 
uzantısıdır. Ek olarak çoğu zaman devre dışı bırakılır çünkü erişim 
sağlayıcıları tarafından bir güvenlik sorunu olarak değerlendirilebilir. Güncel 
olarak vekil desteği - buna SOCKS da dahil olarak- pek iyi değildir. 
Geliştiriciler vekil kullanmamaktadırlar, ancak bunu düzeltebileceğinizi 
düşünüyorsanız yamalarınız makbule geçecektir. </p>
    <h3><a name="gnet8">Zaman aşımı süresini nasıl arttırabilirim?</a></h3>
    <p>İnternet bağlantınızda yüksek gecikmeler varsa zaman aşımı sürelerini 
arttırmak faydalı olabilir. <em>Dosya-&gt;Tercihler-&gt;Kullanıcı arayüzüne</em> 
gidip <em>Uzman kipi</em> şıkkını etkinleştirin. Bunun ardından <em>Dosya-&gt;Tercihler-&gt;Gnutella</em> konumunda değiştirilecek pek çok 
ek seçenek bulursunuz. </p>
    <h3><a name="gnet-auto">Otomatik kip ultra ve yaprak kipleri arasında 
seçimi neye dayanarak yapar?</a></h3>
    <p><a href="#general-ultrapeer">Ultra</a> kipine terfi etmek için 
aşağıdaki şartların yerine getirilmesi gerekir: </p>
    <ol>
<li>8192 bayt/s değerinden fazla kullanılabilecek dışarıya giden 
bant genişliği bulunmalıdır. </li>
      <li>Bant genişliği programlayıcıları faalse yaprak düğümler HTTP 
dışarı giden bant genişliğini çalacak şekilde ayarlanmamış olmalıdır. </li>
      <li>Eğer Gnet dışarı programlayıcısı faalse, gnet bağlantısı (ultraeş 
ya da normal yani eski (legacy)) başına asgari 256 bayt/s bant 
genişliği olmalıdır. </li>
      <li>Genel olarak yapılandırılmış her yaprak düğümü için 32 bayt/s 
ve her gnet bağlantısı için 256 bayt/s bulunmalıdır. </li>
    </ol>
<h2>Aramalar</h2>
    <h3><a name="search0">Nasıl daha fazla sonuç alabilirim?</a></h3>
    <p>Aldığınız arama sonuç sayısı en çok diğer eşlerin size bağlanıp 
bağlanamamalarından (<a href="#gnet1">port yönlendirme</a> 
paragrafına bakınız) ve diğer makinelere <a href="#gnet0">bağlantı 
sayısından</a> etkilenir. </p>
    <h3><a name="search3">SHA1 değeri olmayan sonuçları nasıl görmezden 
gelebilirim?</a></h3>
    <p>Bunun hiçbir önemi kalmamıştır çünkü günümüzde tüm düğümler SHA1 hash değerlerini desteklerler. </p>
    <h3><a name="search-entry">Arama kutusu nereye gitti?</a></h3>
    <p>Aramalar artık pencerenin en üst köşesindeki <q><em>Arama</em></q> 
kutusunda yapılır. </p>
    <h3><a name="search-passive">"Pasif" aramalar nedir?</a></h3>
    <p><q><em>Pasif</em></q> bir arama gtk-gnutella'dan geçen tüm arama 
sonuçlarını sunar. Bu sonuçlar filtrelenirse pasif aramalar faydalı olabilir. </p>
    <p>Eğer <a href="#general-ultrapeer">ultra</a> kipindeyseniz kendi aramalarınıza 
ek olarak birçok arama sonucu sizin düğümünüzden geçer. İlâve gnet trafiği 
oluşturmadan arama yapmak için bu durumdan faydalanabilirsiniz. Mesela 200 
<a href="#general-ultrapeer">yaprak düğümüne</a> bağlı ultraeşimde pasif bir 
arama başlattım ve sonuçları sadece <q><em>linux</em></q> ismini içerenleri 
gösterecek şekilde filtreledim. Aşağı yukarı bir saat sonunda yaklaşık 1500 
sonuç elde ettim. Tabii ki arama ne kadar popülerse, ve siz ne kadar sabırlıysanız, 
bu tekniğin faydası da o kadar artacaktır. </p>
    <p> Eğer yaprak kipindeyseniz gtk-gnutella'dan geçen arama sonuçları 
sadece sizin aramalarınızdan kaynaklanır, dolayısıyla yukarıda 
açıklanan teknik faydalı olmaz. Ancak pasif aramaları sadece yaprak 
kipinde faydalı olacak şekilde kullanmanın bir yöntemi vardır. Örneğin 
pasif bir arama başlatırsanız ve sonuçları sadece mp3 dosyaları 
görüntüleyecek şekilde filtrelerseniz, faal aramalarınızın hepsindeki tüm 
mp3 dosyaları tek bir arama penceresinde toplanır. Değişik filtreler ile ek 
pasif arama başlatırsanız aramaların her birinde değişik bir dosya tipi 
görüntüleyebilirsiniz.</p>
    <h3><a name="search-local">Paylaştığım bir dosyanın magnet bağlantısını nasıl panoya kopyalayabilirim?</a></h3>
    <p><code>local:.</code> (yerel anlamına gelir) anahtar kelimesiyle 
arama yapın. "." yani nokta düzenli bir ifadedir ve burada her dosyaya 
denk gelir ki bu, kütüphanenizin tamamının listesini verecektir. Bunun 
ardından bir unsuru seçip sağ fare düğmesi ile tıklayıp magnet bağlantısını 
panoya kopyalayabilirsiniz.</p>
    <h3>İndirmeler</h3>
    <h3><a name="down0">"İstek görmezden geliniyor [SHA1|isim &amp; boyut]" 
durumu ne anlama gelir?</a></h3>
    <p>Bu, gtk-gnutella'nın veritabanında dosyanın tamamlanmış olarak kaydedildiği 
manasına gelir. Bu veritabanı genelde 
,<code>~/.gtk-gnutella/done.sha1</code> ve <code>~/.gtk-gnutella/done.namesize</code> konumlarında bulunur. Güncel olarak bu veritabanının 
herhangi bir unsurunu grafik arayüzden silmek ya da değiştirmek mümkün 
değildir fakat dosyayı herhangi bir metin düzenleyicisi ile gtk-gnutella 
kapanıkken düzenleyebilirsiniz. Dosyaların birine bir unsur ekler ya da 
çıkarırsanız aynı işlemi öteki dosyada da yapın. </p>
    <h3><a name="down1">"Sunucuda URN yok" durumunun anlamı nedir?</a></h3>
    <p>Bu, gtk-gnutella'nın bir düğümden yeni bir dosya indirmek istediğini, 
ancak bu düğümün dosya için bir SHA1 değeri iletmediğini gösterir. 
Dosya yeni olduğundan (henüz kısmi olarak dahi indirilmemiş), 
gtk-gnutella bu dosyanın gerçekten istediğiniz dosya olup olmadığını 
kontrol etmek için kaplama ve karşılaştırma yapamaz. Böyle bir durumda 
uygulama uzaktaki makinenin ilettiği SHA1 değerine dayanır ancak hiçbir 
SHA1 değeri iletilmediyse gtk-gnutella'nın indirmek istediği dosyanın 
uzaktaki makinedeki dosyayla aynısı olduğunu garantilemek için hiçbir 
seçeneği kalmaz.<br>Bu mesajlar canınızı sıkarsa <em>Dosya-&gt;Tercihler-&gt;İndirmeler</em> 
penceresinde <em>İyimser ilk parça</em> şıkkını seçin (bu şıkkın 
görüntülenmesi için <em>Dosya-&gt;Tercihler-&gt;Kullanıcı arayüzüne</em> 
gidip <em>Uzman kipi</em> şıkkını etkinleştirmeniz gerekmektedir). </p>
    <h3><a name="down2">Neden bir dosya X kez indiriliyor?</a></h3>
    <p><em>Alan</em> sütununa göz atın. Buna <a href="#down3">swarming</a> ya da çoklu indirme de denir. gtk-gnutella dosyayı <a href="#down4">parçalar</a> hâlinde indirmeye çalışır ve mümkünse bir çok düğümden aynı zamanda indirme yapar. </p>
    <h3><a name="down3">"Swarming" nedir?</a></h3>
    <p>Swarming ya da çoklu indirme bir dosyayı birçok makineden aynı zamanda paralel olarak indirmeye denir. gtk-gnutella <a href="#down5">indirme topluluğu ya da örgüsünü</a> kullanarak ve yönlendirilen sonuçları izleyerek kuyruktaki tüm dosyalar için otomatik olarak ek kaynaklar bulmaya çalışır. </p>
    <h3><a name="down4">Bir "parça" nedir?</a></h3>
    <p><em>Parçalar</em> (İngilizce chunk) <em>dosyaların parçalarıdır</em>. 
gtk-gnutella <a href="#down3">çoklu indirme</a> kipinde çalıştığında 
indirilen dosya tamamlanana dek dosyanın bir çok parçasını aynı zamanda 
indirir. <em>Alan sütunu</em> güncel olarak indirdiğiniz parçayı gösterir. </p>
    <h3><a name="down5">"İndirme topluluğu" nedir?</a></h3>
    <p>İndirme topluluğunu (indirme örgüsü de denir) destekleyen bir düğümden dosya indirdiğinizde, bu düğüm istenilen dosya için size ilâve kaynaklar iletir (alternatif kaynak biliyorsa). Bu kaynaklar <a href="#down3">çoklu indirme</a> yapmak için kullanılır.</p>
    <h3><a name="down_push">"İtme isteği" nedir?</a></h3>
    <p><em>İtme talebi</em> (bir güvenlik duvarı tarafından engellendikleri 
için) doğrudan bağlanamadığınız düğümlerden dosya indirmenize yarar. 
Bu düğümlere bağlanamazsınız, ancak onlar muhtemelen size 
bağlanabilirler. Uzaktaki bir bilgisayara dosya indirebilmeniz için sizin 
düğümünüze bağlanmasını söylemek için ona bir itme isteği gönderirsiniz.<br>Eğer itme isteği vasıtasıyla bir dosya indiriyorsanız ve başta bu dosya 
için sonucu size ileten düğümle bağlantıyı kaybederseniz, <em>itme 
yolunu</em> kaybetmiş olursunuz ve bu dosyayı indirmeye devam 
edemezsiniz. Dolayısıyla itme yolları oldukça kırılgandır. Bir güvenlik 
duvarı sizi engelliyorsa itme isteklerini kullanamazsınız 
(<a href="#gnet1">port yönlendirme</a> paragrafına bakınız). </p>
    <h3><a name="down7">Neden gtk-gnutella dosya isimlerinin sonuna .OK 
ilâve ediyor?</a></h3>
    <p>Muhtemelen indirilmiş, geçici ve bozuk dosyalar için değişik klasörler 
ayarlamamışsınız demektir bu. </p>
    <h3><a name="down8">Bu dosyayı bir türlü indiremiyorum!</a></h3>
    <p>Eğer durum çubuğunda güneş gözlükleriyle tebessüm eden sarı bir yüz görmüyorsanız, bunu değiştirmeye çalışmanız tavsiye edilir. <a href="#gnet1">Güvenlik duvarları</a> hakkındaki paragrafa bakınız. </p>
    <p>Bu sorun çözülmüşse ve yine de gtk-gnutella dosya için sadece birkaç 
kaynak olduğunu belirtiyorsa (İndirmeler sekmesinin Kaynaklar kısmında 
çok açık görülür) bunun iki sebebi olabilir: </p>
    <ul>
<li>dosya nadirdir</li>
      <li>Dosyanın eşsiz bir sürümünü seçmişsinizdir. Daha yaygın bir 
sürüm bulunması mümkün olabilir. Bir dosya, birisi mesela mp3 
dosyasının mp3info verilerini değiştirirse ya da başka özel değişiklikler 
yaparsa eşsiz hâle gelebilir.</li>
    </ul>
<p>Dosyayı tekrar arayıp daha yaygın bir sürümünü bulmayı 
deneyebilirsiniz. Genelde "#" sütunu bir dosya için sayı 
gösteriyorsa bu iyiye işarettir. Sayı ne kadar büyükse, 
dosyayı çabuk indirme şansınız da o kadar büyük demektir. </p>
    <h3><a name="down9">İndirmeler sekmesinde metnin renginin siyah yerine 
gri olması ne anlama gelir?</a></h3>
    <p>Gri renk dosyanın bir <a href="#down_push">itme yolu</a> vasıtasıyla 
alındığını gösterir.</p>
    <h2>Göndermeler</h2>
    <h3><a name="up0">"Normalize" ne anlama gelir?</a></h3>
    <p>Bu, bir dosya için yollanılan toplam bayt miktarının dosya 
boyutuyla bölünmüş değerini gösterir. </p>
    <h2>GTK+ 2.x</h2>
    <h3><a name="gtk2_slow">Gtk2 çooook yavaş.</a></h3>
    <p><code>GDK_USE_XFT</code> ortam değişkenini 0 değerine ayarlayın 
ve bunun bir faydasının dokunup dokunmadığını denetleyin. Bu Gtk2'nin 
mikroişlemciyi çok kullanabilen antialiasing işlevini devre dışı bırakır. Gtk2 
ön yüzü Gtk1 ön yüzünden çok daha yavaştır; dolayısıyla yavaş bir 
bilgisayarda Gtk1 ön yüzünü kullanmayı düşünebilirsiniz. </p>
    <h3><a name="gtk2_ctype">ASCII olmayan karakterler _ (alt çizgi) 
olarak gösteriliyor.</a></h3>
    <p><code>LC_CTYPE</code> ya da <code>LC_ALL</code> ortam değişkenini 
kullandığınız kodlamaya uygun bir değere ayarlayın. Mesela dosya isimlerinizde 
özel Almanca karakterler kullanıyorsanız, değişkeni <code>de_DE.ISO8859-1</code> değerine ayarlayın. Geçerli değerler işletim sisteminize göre değişebilir, detaylar 
için setlocale(3) kılavuz (man) sayfasına bakınız. İdeal olarak herkes neredeyse 
tüm dilleri kapsayan UTF-8 kodlamasını kullanmalıdır. </p>
    <!-- end faq -->
    <!-- vi: set et ts=2 sw=2: -->
  </body>
</html>
